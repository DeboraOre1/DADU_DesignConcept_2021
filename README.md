# DADU_DesignConcept_2021
syllabus modulo Design Concept - Alghero 2021

___

### strumenti e applicazioni
[p5js editor](https://editor.p5js.org)  
[p5js references](https://p5js.org/reference/)  

[GitHub](https://github.com/)  

___

### introduzione
Le risposte progettuali ai problemi di comunicazione assumono sempre più spesso le caratteristiche di un “sistema” e solo raramente si limitano alla messa a punto di un unico artefatto comunicativo.

Marchio, logo e tipografia, per citare solo alcuni tra gli ingredienti tradizionali, sono solo alcuni degli elementi iniziali a partire dai quali si elaborano le applicazioni che mettono “in pratica” le strategie di comunicazione elaborate nella fase progettuale.

In modo analogo, nel campo della divulgazione scientifica, gli schemi e le illustrazioni mostrano il loro pieno potenziale quando si incontrano integrati nel “sistema” che serve come “quadro” dell’esperienza comunicativa, indipendentemente dal fatto che si tratti di un allestimento, di una pubblicazione o di un documentario.

La definizione di un progetto di comunicazione assomiglia sempre meno alla ideazione di un **oggetto** ed assume sempre più marcatamente le caratteristiche della messa a punto di un **processo** capace di generare diversi artefatti comunicativi.

In questo contesto, i linguaggi formali di programmazione creativa si sono consolidati negli ultimi anni ed hanno mostrato la propria efficacia sia come mezzo di produzione – consentendo la rapida creazione di variazioni per mezzo di algoritmi di generazione formale – che come strumento didattico, privilegiando le fasi più astratte di formalizzazione dei processi di tipo creativo. 

### Obiettivi del corso
L’obiettivo del corso sarà quello di offrire una prima introduzione alla programmazione creativa orientata al “visual design”, rompere possibili reticenze iniziali e offrire agli studenti una massa critica iniziale sufficiente per poter eventualmente acquisire, in modo autonomo, le competenze necessarie per una completa fruizione di questi strumenti.  
